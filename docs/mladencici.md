## Mrsna varijata
![Mrsni mladenčići](https://storage.googleapis.com/andsnews.appspot.com/entry/mladencici_0.jpg "Mrsni mladenčići")

- U činiji umutiti žumanca, šećer, mileram, malo soli i naribanu koru limuna.
- Buter dobro izmešati sa jednom kašikom brašna.
- U činiji dodati ostatak brašna i kvasac razmućen u mlakom mleku. Testo dobro izraditi varjačom, dok ne počne da se odvaja od zidova činije.
- Testo izručiti na radnu površinu i oklagijom formirati pravougaonu površinu.
- Preko testa premazati buter, pa ga preklapati, kao svaki butertajh, tri puta. Posle svakog savijanja odmarati najmanje ½ sata.
- Poslednji put testo razviti na debljinu prsta, pa vaditi modlicom male krofnice 40 kom . Odmoriti ih ½ sata i pred pećenje gornju površinu mladenčića premazati razmučenim žumancetom.
- Peći na umerenoj vatri.
- Prohlađene premazati medom.

**Sastojci za kolačiće**

- 3 žumanca
- 3 kašike šećera
- 25 g kvasca
- 1 narendana kora limuna
- malo soli
- 250 ml mleka
- 3 kašike milerama ili kis.pavlake
- 500 g brašna
- 250 g butera

Za premazivanje malo meda

Objavljeno na [Coolinarika.com](http://www.coolinarika.com/recept/mrsni-mladencici/)

## Posna varijanta
![Patin kuvar iz 1939.god.](https://storage.googleapis.com/andsnews.appspot.com/entry/mladencici_1.jpg "Patin kuvar iz 1939.god.")

> U starinskim kućama običaj je da se mese i posni mladenčići, kad Mladenci padnu u sredu ili petak.


- Natrti brašno uljem.
- U činiji skupiti brašno u gomilu i na sredini načiniti udubljenje u koje treba izdrobiti kvasac, sipati šećer i so i sve zamesiti mlakom vodom.
- Ostaviti testo da se odmara ½ sata.
-  Testo izručiti na radnu površinu i oklagijom formirati pravougaonu površinu, debljine jednog prsta, pa vaditi modlicom male krofnice 40 kom.
-  Poređati krofnice u podmazanom plehu i ostaviti da se odmore ½ sata.
- Pred pećenje gornju površinu krofnica premazati uljem i načini ubode slamkom.
- Peći na umerenoj vatri
- Prohlađene premazati medom

**Sastojci za kolačiće**

- 500 g brašna
- 1 kašika šećera
- 25 g kvasca
- malo soli
- 2 kašike maslinovog ulja

Za premazivanje malo meda

Objavljeno na [Coolinarika.com](http://www.coolinarika.com/recept/posni-mladencici)
