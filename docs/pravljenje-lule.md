Dobio sam dve lule od Mihaila, posle njegovog puta po Evropi, pa sam krenuo u novi projekat pravljenja lula.

![Originalni blok (ebauchon)](https://storage.googleapis.com/andsnews.appspot.com/entry/pravljenje-lule_0.jpg "Originalni blok (ebauchon)")

Lule za hobi se prodaju kao blokovi bijara (lat. [Erica arborea](http://en.wikipedia.org/wiki/Erica_arborea) gde su rupa za duvan i kanal prema muštikli već izbušeni, što veoma olakšava posao.

Prvo sam napravio skicu kako bi lula trebala da izgleda, takođe i šablone od hartije za gornju rupu, gledano odozgo i sa strane. Ovo je neophodno da prilikom grube obrade ne preterate sa skidanjem drveta.

Brijar od koga se prave lule se ne cepa i ne otkidaju se parčići prilokom rada na njemu, što ga čini veoma pogodnim za mašinsku i ručnu obradu. Drvo treba da bude potpuno suvo pre bilo kakve obrade.

![Grubo oblikovanje](https://storage.googleapis.com/andsnews.appspot.com/entry/pravljenje-lule_1.jpg "Grubo oblikovanje")

Prvo sa sam blok odsekao ručnom testerom sa gornje strane da bih dobio odgovarajuću visinu lule, odnosno dubinu rupe za duvan. Ova je obično nepotrebno velika. Zatim sam grubo obradio blok na trakastoj šmirgli finoće 80 pazeći da ne preteram. Sve površine sam skidao pod uglom od 45°.

Kada je ovo bilo gotovo (dva sata) prešao sam na finiju obradu [Dremel](http://en.wikipedia.org/wiki/Dremel) mašinom sa malim točkićem i šmirglom 80. Ovde više ne pomažu šabloni, već samo stalno upoređivanje leve i desne strane lule da bi se zadržala simetričnost. Takođe se mora voditi računa o debljini zidova prema rupi za duvan i bočnom kanalu. Oko bočnog kanala sa koristio i mali točkić sa istom šmirglom 80. **Broj obrtaja Dremel-a sam držao na oko 3** na skali od 1-10 da se drvo ne bi upalilo.

![Dremeling pipe](https://storage.googleapis.com/andsnews.appspot.com/entry/pravljenje-lule_3.jpg "Dremeling pipe")

![Posle Dremel mašine](https://storage.googleapis.com/andsnews.appspot.com/entry/pravljenje-lule_2.jpg "Posle Dremel mašine")

Posle više sati strpljivog rada sam dobio lulu koja izgleda sasvim dobro, tako da može da se pređe na ručno šmirglanje, sada sa šmirglom 120, zatim 400.

Sada bih trebao da izbajcujem lulu i da je ispoliram [karnauba voskom](http://en.wikipedia.org/wiki/Carnauba), ali se još uvek mislim da li da nastavim sa još malo obrade, naročito oko muštikle.

Za prvu upotrebu je neohodno rupu za duvan namazati medom da bi se stvorio inicijalni sloj čađi koji će dalje štititi lulu od nagorevanja.
